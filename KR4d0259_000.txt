# -*- mode: mandoku-view; -*-
#+TITLE: 九華集
#+DATE: 2015-08-25 00:01:23.787029
#+PROPERTY: ID KR4d0259
#+PROPERTY: BASEEDITION WYG    
#+PROPERTY: JUAN 提要
<pb:KR4d0259_WYG_000-1a>¶
欽定四庫全書　　　　　集部四¶
　提要¶
　　九華集二十五巻　　　别集類三(宋/)¶
　　　(臣/)等謹案九華集二十五巻附録一巻宋員興¶
　　　　宗撰興宗有采石戰勝録已著録其集見于¶
　　　　焦竑國史經籍志者本五十巻乃寳慶三年¶
　　　　其孫榮祖所編興宗弟夢協井研李心傳俱¶
　　　　為之序明以來久佚不存今檢勘永樂大典¶
<pb:KR4d0259_WYG_000-1b>¶
　　　　所録摭拾詮次釐為詩六巻雜文十五巻又¶
　　　　論語解老子解畧西陲茟畧併紹興采石大¶
　　　　戰始末各一巻而原集所載同時祭文可以¶
　　　　互證興宗始末者則别為一巻附之于後集¶
　　　　中多與張栻陸九淵往復書簡葢亦講學之¶
　　　　家然所上奏議大扺毅然抗論指陳時弊多¶
　　　　引繩批根之言李心傳序謂歸附既留而垂¶
　　　　遣&KR0591;御因逐而旋召均輸久廢而驟復此三¶
<pb:KR4d0259_WYG_000-2a>¶
　　　　事皆朝廷所必行而興宗矢茟盡言斥逐不¶
　　　　悔則其經濟氣莭均有實事非徒侈空談者¶
　　　　矣又洪括撰隸釋時嘗咨以漢碑數事興宗¶
　　　　為之考核源委具見精博今答書一通具在¶
　　　　集中學問淹雅亦未易及雖其文力追韓栁¶
　　　　不無錘鍊過甚之弊然骨力峭勁要無南渡¶
　　　　以後冗長蕪蔓之習挺然一作者也乾隆四¶
　　　　十六年九月恭校上¶
<pb:KR4d0259_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0259_WYG_000-3a>¶
原序¶
三嵎介東西蜀之間雄秀而峻極士生其中大抵莊靖¶
篤實而文亦如之自入國朝以勛勞名節著見者代有¶
其人至於居言語風議之官而正色不回有殞無貳使¶
人望其風稜如與三嵎並立者則余於陳員二公為有¶
感也蓋司諫陳公純益以正論救時於封國之始而太¶
史員公顯道以忠言輔上於乾道之際流風餘韻士皆¶
宗之然陳公之文今不盡見獨封章之載書右録者僅¶
<pb:KR4d0259_WYG_000-3b>¶
存一二推此志也雖與日月争光可也若員公之文則¶
傳者衆矣髙古簡嚴惟陳言之務去極其所就必欲至¶
杜韓而後止李栁而降非所願也然余之所以重公者¶
豈獨文而已哉當公在館學時國有大議凡掌諫諍司¶
出納與夫執簡立柱者所不敢言而公獨言之歸附既¶
留而垂遣&KR0591;御因逐而旋召均輸久廢而驟復此三者¶
皆上意所深嚮朝廷所必行而公上不負明主下不阿¶
所好矢筆盡言嚢封亟上雖斥逐致死而不悔也余嘗¶
<pb:KR4d0259_WYG_000-4a>¶
奉詔増輯中興以来放失舊聞因得公諫草而讀之為¶
之三復流涕不能已也然則余之所有感於公者豈獨¶
文乎哉公沒垂六十年而心傳猥以非才誤膺招聘朅¶
來成府訪别父兄過公舊廬低回而不忍去公之孫榮¶
祖出公遺稿示余求為之序余於公既所深慕而先大¶
夫荷公之知又為有素因而不復辭特著其大節如此¶
使後之生三嵎者全其所鍾雄秀峻極之氣莊靖篤實¶
必如前人而後於斯文為無負尚公之志也始公未仕¶
<pb:KR4d0259_WYG_000-4b>¶
時屏居郡之九華山自號九華子後人因以名其文然¶
傳於世者視今書纔十七蓋猶有所避就既歴五紀而¶
後全書出焉公名興宗官著作郎兼國史編修官實録¶
院檢討官當修阜陵書時史無専官類以百司所報為¶
准故公之言與事畧不少見今方舉而重修之㑹有知¶
史法者表出之云寳慶三年嵗次丁亥夏四月哉生覇¶
越五日丙辰僰道李心傳序¶
先兄著作未第時著書州之九華山人莫見其靣晚策¶
<pb:KR4d0259_WYG_000-5a>¶
名奉詔入館慷慨立朝屢以論事辱上眷知視生平所¶
學不愧不幸已矣獨遺稿存耳敬出之與有志古文者¶
共觀焉弟左廸功郎成都府華陽縣尉典寅夢協書¶
